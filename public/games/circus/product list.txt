Produkt list

Cyborg Mutant Zombie Circus

Počet hráčů: 2-6
Délka hry: 30-60 minut
Žánry: humor, sci-fi, dystopie, kompetetivní, rpg, party

Každý hráč se ocitne v roli vyřazeného robota nebo nepovedeného mutanta, kteří vzájemně soupeří o přízeň fanoušků překonáváním překážek a nástrah ve vražedné aréně plné pastí a nestvůr. Šampion a vítěz arény Cyborg Mutant Zombie Circus získá cenu nejvyšší - stane se oficiálně člověkem.

Hráči prostřednictvím karet vylepšují svou postavu a své ruce a nohy mohou nahradit za kyberpaže, kopyta či chapadla, v kterých pak mohou držet různé zbraně od lopaty či vrtačky až po rotační kulomet či plasmovou pistoli. Postavy disponují třemi atributy: síla, rychlost a inteligence, prostřednictvím kterých musí hráč každé kolo čelit kartě výzvy (questu), za jehož splnění obdrží body popularity, po dosažení jejichž konkrétního počtu se stává vítězem.

Vyhodnocování úspěšnosti splnění questu se provádí originálním hodem šestistěnnými kostkami obsahující 6 různých smajlíků od tragického neúspěšchu až po epický úspěch. Zvyšováním atributů postavy lze přidat další kostky, zbraně a akční (voodoo) karty umožňují jejich přehazování.

Hra byla testována a laděna v rámci soutěže autorů Czech board games v Praze kde dokonce vyhrála ročník 2018 a bylo tak přislíbeno její vydání (bohužel s termínem neurčitým).

